1.1

W języku angielskim zwykle nie mówimy tylko ‘yes’ czy ‘no’, ale używamy tzw. krótkich odpowiedzi (podmiot + czasownik być).

Określniki czasu (now, today, at the moment) i miejsca (here, there, at home) stawiamy na końcu zdania.

Spójnik ‘and’ tłumaczymy na polskie ‘i’ lub ‘a’, jak w przykładzie 28.

Jeśli używamy określników miejsca i czasu w tym samym zdaniu, najpierw powiemy ‘gdzie’ (at home), a potem ‘kiedy’ (now).

-----
1.2

‘This’ używamy do określenia czegoś, co jest blisko (ten, ta, to), a ‘that’ (tamten, tamta, tamto) – daleko.

Zwykle używamy tych zaimków, kiedy pytamy lub mówimy o czymś po raz pierwszy, w odpowiedzi natomiast zamiast nich używamy ‘it’, tak jak w dialogu 2 i 3 oraz 5 i 6. Nie ma potrzeby powtarzania: What’s this?
This It is a phone.

Rodzajników ‘a’ oraz ‘an’ używamy z rzeczownikami policzalnymi w liczbie pojedynczej: ‘a’ przed spółgłoskami (np. a book, a table), ‘an’ przed samogłoskami (np. an orange, an idea).

Zamiast powtarzać rzeczownik kilka razy i mówić: ‘This pen is blue and that pen is black’ użyjemy zamiast drugiego i każdego kolejnego z nich, słówka ‘one’.

Bardzo często, gdy używamy połączenia przymiotnik + rzeczownik policzalny, poprzedzimy je rodzajnikiem ‘a’ lub ‘an’. 
Nie można powiedzieć: This is very good idea.

Zwróćmy uwagę, że w pytaniu 18 używaliśmy ‘this’. W odpowiedzi używamy ‘it’, nie ma potrzeby powtarzać ‘this’.

‘This’ oraz ‘that’ używamy też do przedstawiania osób.

That is’ można skrócić do ‘that’s’, ale nie można tego zrobić z ‘this is’.

-----
1.3

Dwuczłonowe liczby w pisowni zwykle oddzielone są myślnikiem.

Jeżeli rzeczownik kończy się na ‘–x, -s, -ch, -sh’ dodajemy końcówkę ‘–es’.

Jeżeli rzeczownik kończy się na ‘–y’ to końcówką będzie ‘–ies’, np. city – cities.
Wyjątkiem będą rzeczowniki zakończone na ‘–y’, które jest poprzedzone inną samogłoską, np. w słowie ‘boy’, litera ‘y’ poprzedzona jest samogłoską ‘o’, dlatego nie zmieniamy ‘y’ na ‘i’ tylko dodajemy końcówkę ‘s’: boy-boys.

Zamiast powiedzieć ‘a thousand’, możemy też powiedzieć ‘one thousand’.
‘A’ przed ‘hundred’, ‘thousand’, million’ oznacza ‘jeden’.

Gdy rzeczownik kończy się na ‘-f’ lub ‘–fe’, w liczbie mnogiej będzie miał on końcówkę ‘–ves’, np. knife – knives (nóż – noże), leaf - leaves (liść - liście).

Oto przykłady form nieregularnych:
child – children |dziecko – dzieci
woman – women |kobieta – kobiety
man – men|mężczyzna – mężczyźni
person – people| osoba – ludzie
foot – feet |stopa – stopy
tooth – teeth |ząb – zęby

Wymawiając liczby zakończone na ‘–teen’, akcentujemy drugą sylabę, natomiast w liczbach zakończonych na ‘-ty’, pierwszą sylabę, np. w liczbie ‘fifteen’ akcentujemy ‘-teen’, czyli drugą sylabę, a w liczbie ‘fifty’ akcentujemy ‘fif-’, czyli pierwszą sylabę.

Pamiętajmy o użyciu ‘a’. Nie można powiedzieć ‘hundred euros’ bez rodzajnika ‘a’. W przypadku 200, 300 itd. nie używamy rodzajnika.

-----
1.4

Odpowiednikiem ‘this’ i ‘that’ w liczbie mnogiej są THESE (dla określania rzeczowników, które są blisko nas - ‘te, ci’) oraz THOSE (dla określania rzeczowników, które znajdują się daleko od nas - ‘tamte, tamci’).

Różnica w wymowie między ‘this’ i ‘these’ jest następująca: w przypadku ‘this’ samogłoska ‘i’ jest krótka, a w przypadku ‘these’ wymawiamy długie ‘i’.

Aby nie powtarzać tego samego rzeczownika wiele razy, użyjemy ‘one’, tylko tym razem w liczbie mnogiej: ‘ones’.

Podobnie jak w liczbie pojedynczej (Unit 2), ‘these/those’ używamy przy pierwszej wzmiance o konkretnej rzeczy, a w odpowiedzi możemy już użyć ‘They’ zamiast powtarzać ‘These’ czy ‘Those’.

Żeby nie powtarzać tego samego rzeczownika kilka razy, użyjemy ‘ones’.

Oto lista zaimków dzierżawczych przymiotnych, które stawiamy przed rzeczownikiem, np.
This is my book - To jest moja książka
my |mój/moja
your| twój/twoja
his| jego
her |jej
its|jego/jej w odniesieniu do zwierząt, rzeczy, miast, instytucji, itp.
our |nasz/a
your |wasz/a
their |ich

Oto lista zaimków dzierżawczych rzeczownych, które stawiamy po rzeczowniku, na końcu zdania lub pytania, np.
This book is mine - Ta książka jest moja
mine |mój/moja
yours| twój/twoja
his |jego
hers| jej
ours| nasz/a
yours |wasz/a
theirs |ich 
Zwróćmy uwagę, że w tym przypadku nie istnieje forma ‘its’.

-----
1.5

Aby zapytać o przynależność, używamy słówka pytającego ‘whose?’ – czyj? oraz struktury:
Whose + rzeczownik + pytanie, np. Whose book is it? - Czyja to książka?

-----
1.6

Z dniami tygodnia używamy przyimka ‘on’, nigdy ‘in’ (np. on Wednesday – w środę) i piszemy je z dużej litery, tak samo jak miesiące.

Przy określaniu dat, używamy liczebników porządkowych. Aby je stworzyć, do liczby dodajemy końcówkę ‘-th’, z wyjątkiem liczb 1,2,3. Zwróć uwagę na pisownię liczb 5,9,12,20 i 30:
the first (1st) |pierwszy
the second (2nd)| drugi
the third (3rd) |trzeci
the fourth (4th)| czwarty
the fifth (5th)| piąty
the ninth (9th)| dziewiąty
the twelfth (12th) |dwunasty
the twentieth |(20th)
the twenty first |(21st)
thirtieth (30th), etc. dwudziesty, dwudziesty pierwszy, trzydziesty itd.

Z miesiącami używamy przyimka ‘in’, natomiast z pełnymi datami ‘on’.
‘Birthday’ to rzeczownik w liczbie pojedynczej.

Do podawania daty użyjemy struktury: the + day + of + month.
W ‘American English’ najpierw podajemy miesiąc, potem dzień i mówimy: on July the third. Podając datę w cyfrach, w amerykańskiej odmianie języka będzie to 07/03. W brytyjskiej odmianie jest tak, jak w języku polskim, najpierw dzień, później miesiąc 03/07.

Gdy mówimy o ‘zajęciach’ jako jednej lekcji, używamy liczby pojedynczej ‘a class’, jak w przykładzie 29. Liczba mnoga tyczy się większej ilości lekcji.

The’ to rodzajnik określony. Używamy go wtedy, gdy mówimy o czymś konkretnym. 
W przykładzie wiemy, o jakie spotkanie chodzi i dlatego mówimy ‘the meeting’.
Dla porówniania, rodzajnik ‘a/an’ jest nieokreślony i używamy go wtedy, gdy nie odnosimy się do żadnej konkretnej rzeczy, np. I have a meeting tomorrow - Jutro mam (jakieś) spotkanie - nie wiemy jednak konkretnie, o jakie spotkanie chodzi.

Half’ używamy zazwyczaj z określeniem ‘past’ (po).
Ze słówkiem ‘quarter’ używamy rodzajnika ‘a’, natomiast słówko ‘half’ go nie wymaga.

Z godzinami używamy przyimka ‘at’, np. ‘at seven’ – ‘o siódmej’. W języku angielskim do określania czasu używamy liczebników od 1-12. Aby oznaczyć godziny ranne, używamy a.m., natomiast popołudniowe - p.m.

-----
1.7

Przyimki w pytaniach zawsze znajdują się na końcu (w tym przypadku ‘from’, czyli ‘z’).

Najczęstsze wyrazy pytające w języku
angielskim to:
Where?                          | Gdzie?
What?                           | Co? Jaki?
Who?                            | Kto?
Why?                            | Dlaczego?
When?                           | Kiedy?
What colour?                    | Jakiego koloru?
What nationality?               | Jakiej narodowości?
What time?                      | O której godzinie?
Which?                          |Który?
Whose?                          | Czyj?
How?                            |Jak?
How big?                        |Jak duży?
How tall?                       |Jak wysoki?
How old?                        |w dosłownym tłumaczeniu: ‘jak stary’, używany do pytania o wiek.

Słówko ‘one’ zastępuje tutaj rzeczownik, żeby uniknąć powtórzeń takich jak:
Which book is mine, this book or that book?

Struktura pytań z czasownikiem ‘być’ to zamiana kolejności czasownika ‘być’ z podmiotem.
Where are you? – Gdzie jesteś?
Słowo pytające Wh- + ‘być’ + podmiot?

Struktura pytań przeczących jest taka sama, jak zwykłych pytań, z tym że czasownik ‘być’ - ‘to be’, ma formę przeczącą i skróconą (isn’t/aren’t).

-----
1.8

Z konkretnymi miejscami pobytu takimi jak praca, szkoła czy dom, używamy przyimka ‘at’, np. at work, at school, at home, at the cinema, etc.

Who is in that picture?
W tym przypadku w języku angielskim używamy przyimka ‘in’, nie ‘on’.

Podstawowe przyimki miejsca:
On                    |Na
In                   | W
Under                | Pod
Over                  |Nad
Between               | Pomiędzy
Next to              | Obok
Behind               | Za
In front of          |  Przed
At                  |Przy (np. biurku, stole)

Przyimka ‘from’ używamy, gdy mówimy o pochodzeniu.

Przyimek w pytaniach znajduje się na końcu. Nie można powiedzieć: From where are you?

Z miastami i państwami używamy przyimka ‘in’. 

-----
1.9

There’ będzie podmiotem zdania wtedy, kiedy czasownik ‘być’ jest używany w znaczeniu ‘jest, są, istnieje’.

W liczbie pojedynczej ‘there’ używamy z rodzajnikiem ‘a’ przed rzeczownikiem, a w liczbie mnogiej i z rzeczownikami niepoliczalnymi z ‘some’ – kilka, trochę.
There is a bar near here - Niedaleko jest bar.
There are some bars near here - Niedaleko jest kilka barów.
There is some water in the fridge - W lodówce jest trochę wody.

Pytania tworzymy tak, jak w przypadku czasownika ‘być’, tj. zmieniamy kolejność czasownika z podmiotem.
Pamiętajmy, że podmiotem zawsze będzie ‘there’:
Is there/Are there ...?

To są przykłady krótkich odpowiedzi.
Sama odpowiedź ‘yes’ czy ‘no’ nie jest w pełni poprawna.
Krótka odpowiedź to ‘podmiot’ + czasownik ‘to be’ (w formie twierdzącej lub przeczącej, w zależności od odpowiedzi).

Pytania w liczbie mnogiej oraz pytania o rzeczowniki niepoliczalne tworzymy używając ‘any’ – jakieś.
Porównaj z liczbą pojedynczą (przykład 6 i 8) gdzie używamy ‘a’.

Pamiętajmy, że w strukturach z ‘there’ nie możemy użyć ‘the’. Zawsze użyjemy rodzajnika: ‘a’ lub ’an’ dla liczby pojedynczej oraz ‘some’ dla liczby mnogiej.
Nie można powiedzieć: ‘Is there the computer?

W zdaniach przeczących mamy dwie możliwości:
1. użycie czasownika w formie przeczącej ze słowem ‘any’.
2. użycie czasownika w formie twierdzącej ze słowem ‘no’.
Obydwa słowa ‘any’ i ‘no’ w zdaniu przeczącym oznaczają ‘żaden’.
Nie można powiedzieć: There isn’t no money lub There aren’t no books, gdyż podwójne przeczenie nie jest możliwe.

Gdy podajemy konkretną liczbę, nie musimy używać ‘some’.

Podsumowując, z rzeczownikami policzalnymi w liczbie mnogiej oraz z rzeczownikami niepoliczalnymi (takimi jak np. time, money, water): ‘some’ używamy w zdaniach twierdzących; ‘any’ używamy w pytaniach i przeczeniach; ‘no’ używamy w przeczeniach.
Z rzeczownikami policzalnymi w liczbie pojedynczej zawsze używamy ‘a/an’ niezależnie od tego, czy jest to zdanie twierdzące, pytanie czy przeczenie.

-----
1.10

Czasu Present Simple używamy, gdy mówimy o rzeczach generalnych, czynnościach powtarzających się.
Często używany jest ze słowem ‘every’ – każdy, co, np. every day, every week – każdego dnia, co tydzień.

Dla trzeciej osoby liczby pojedynczej (he, she, it), do czasownika dodajemy końcówkę –s lub –es (zasady dodawania -s lub -es są takie same jak w przypadku liczby mnogiej - rozdział 3).

Pytania w tym czasie tworzymy przy użyciu struktury:
AUX + Subject + Verb ‘Czasownik Auxiliary’ to czasownik do tworzenia pytań i przeczeń.
W tym czasie jest to:
‘DO’ dla ‘I, you, we, they’ oraz ‘DOES’ dla ‘he, she, it’.
‘Subject’ to podmiot.
‘Verb’ to czasownik (w pytaniach i przeczeniach w formie bezokolicznika, bez końcówki –s), np.
Do you go to school?
Does he go to school?

Z nazwami zawodów używamy rodzajnika ‘a’ lub ‘an’.

Przeczenia tworzymy poprzez dodanie  ‘not’ do czasownika ‘auxiliary’, czyli:
Do not = Don’t (I don’t know) Does not = Doesn’t (He doesn’t know).

W języku angielskim nie wystarczy odpowiedzieć ‘yes’ czy ‘no’. Używamy krótkich odpowiedzi, które tworzymy następująco:
Podmiot + czasownik Auxiliary (w czasie Present Simple ‘Auxiliary’ to ‘do/does’).

Pamiętamy, że w pytaniach i przeczeniach nie używamy już końcówki ‘-s’ z czasownikiem. Nie można powiedzieć:
He doesn’t comes.

Z czasownikiem ‘call’ nie używamy żadnego przyimka. Nie mówimy ‘to call to me’.

-----
1.11

Czasownik ‘to have’ - ‘mieć’, używamy tak samo, jak każdego innego czasownika w czasie Present Simple.
Niemniej jednak z osobami ‘He, She, It’ w zdaniach twierdzących ma on formę ‘has’.

W pytaniach i przeczeniach, z rzeczownikami w l. mnogiej i niepoliczalnymi używamy ‘any’. W zdaniach twierdzących używamy ‘some’, np.
Do you have any money?
I don’t have any money.
I have some money.
W przypadku rzeczowników w liczbie pojedynczej używamy rodzajnika ‘a’ lub ‘an’, jak w przykładzie 4 i 5.

W krótkich odpowiedziach używamy czasownika auxiliary (w tym przypadku ‘does’), a nie czasownika głównego w zdaniu (w tym przypadku nie można powiedzieć: probably, she has).

Gdy pytamy o typ lub rodzaj rzeczy, używamy pytania: What kind of...?

W pytaniach zawierających negację struktura jest taka sama, czyli Auxiliary + Subject + Verb, z tym że czasownik ‘AUX’ ma formę przeczącą.

Czasownik ‘to like’ oznacza ‘lubić’.
Używamy go z rzeczownikiem (I like sports) lub z czasownikiem w formie ‘gerund’, czyli z końcówką -ing, np. I like dancing.

drugiej części zdania nie ma potrzeby powtarzania czasownika, gdyż jest on taki sam dla całego zdania, stąd wystarczy użyć czasownik ‘auxiliary’ jak w przykładzie: ‘but they don’t’.

Czasownik ‘to want’ oznacza ‘chcieć’.
Używany jest z rzeczownikiem, np. I want a coffee lub z czasownikiem w formie bezokolicznika (to do), np. I want to go.
Pytania i przeczenia tworzymy tak, jak w czasie Present Simple, przy użyciu: do, does, don’t, doesn’t’ (szczegóły w rozdziale 10).

Pamiętaj o użyciu rodzajników nieokreślonych ‘a’ z rzeczownikami policzalnymi w liczbie pojedynczej, ‘a house’, ‘a garden’.

-----
1.12

‘Object pronouns’ to zaimki dopełnieniowe:
me           |   zaimki pochodzące od ‘ja’, np. mnie
you          |      zaimki pochodzące od ‘ty’, np. ciebie
him          |    zaimki pochodzące od ‘on’, np. jego 
her           |       zaimki pochodzące od ‘ona’, np. jej
it            |   zaimki pochodzące od ‘to’, np. to, tego
us            |   zaimki pochodzące od ‘my’, np. nas
you          |    zaimki pochodzące od ‘wy’, np. was
them          |    zaimki pochodzące od ‘oni’, np. ich

Pamiętaj o użyciu ‘to’ z czasownikiem ‘want’. Nie możemy powiedzieć: Do you want come with us?

Czasownik ‘dzwonić’ w języku angielskim nie jest używany z żadnym przyimkiem. Mówimy ‘to call somebody’, np. ‘call me - zadzwoń do mnie’, nie: call to me.

‘Them’ może odnosić się zarówno do osób jak i rzeczy.

Przysłówek ‘always’ nie występuje na początku zdania, tylko po podmiocie.
Nie mówi się: Always I ask...

-----
1.13

‘Frequency adverbs’ to przysłówki, które mówią o częstotliwości.
always| zawsze
usually | zwykle
often | często
sometimes|  czasami
rarely/seldom | rzadko
hardly ever | prawie nigdy
never|  nigdy

Jeśli używamy tych przysłówków z czasownikiem ‘być’, stawiamy je po czasowniku, np. We are always...; they are often..., etc.

Jeśli używamy ich z każdym innym czasownikiem, stawiamy je przed nim, 
np. We always have...; I always wait; they rarely have..., etc.

W angielskim nigdy nie używamy podwójnego przeczenia. Nie można powiedzieć: He doesn’t never go out.

Pytanie o częstotliwość to: ‘How often’ i zwykle używamy z nim czasu Present Simple, jako że określa czynność powtarzającą się, mówi o czynnościach generalnych i o zwyczajach.

Inną formą mówienia o częstotliwości jest użycie słowa ’every’ – każdy, każdego, co, np. every day (codziennie), every week (co tydzień).
W liczbie mnogiej przetłumaczymy je następująco: ‘every 3 days’ – co trzy dni; ‘every four months’ – co cztery miesiące.
Pamiętajmy, że tych określeń czasu używamy na końcu zdania.

Możemy też zadać bardziej szczegółowe pytanie niż ‘how often’ używając: How many times a week/month/day? 
- Ile razy w tygodniu/miesiącu/w ciągu dnia ...?

-----
1.14

Rozkazy w języku angielskim mają formę czasownika w bezokoliczniku, tak samo dla ‘Ty’ jak i ‘Wy’.
Zakazy tworzymy przy użyciu: Don’t + czasownik w bezokoliczniku.
Jeżeli kierujemy rozkaz do nas samych, np. Zróbmy, Chodźmy, używamy formy ‘Let’s’ wraz z czasownikiem w formie bezokolicznika: Let’s do it, Let’s go.

‘Turn on’ to przykład czasownika złożonego ‘Phrasal verb’. Sam czasownik ‘turn’ oznacza ‘skręcać’.
Niemniej jednak, gdy dodamy do tego czasownika przyimek ‘on’, zmienia się zupełnie jego znaczenie i oznacza wtedy ‘włączać, zapalać’.

Tak jak wspomnieliśmy w rozdziale drugim, ‘one’ zastępuje rzeczownik.
Tym sposobem wskazujemy na konkretną rzecz spośród dwóch lub więcej.
Gdybyśmy powiedzieli ‘Let’s buy this’, oznaczałoby to ‘Kupmy to’, a nie ‘Kupmy ten’.

Litera ‘s’ to w tym przypadku skrót od ‘us’ (Let us go...).
Jedynie skrócona forma jest używana do wyrażania sugestii, np. zróbmy to - let’s do it.

Pamiętajmy, że czasownik ‘call’ nie posiada przyimka ‘to’ w języku angielskim.
Nie mówimy let’s call to him.

Znów mamy tutaj przykład ‘Phrasal Verb’. Tym razem ‘turn’ z przyimkiem ‘off’ oznacza ‘gasić, wyłączać’.

‘Imperatives’ są bardzo często używane w różnego rodzaju wyrażeniach dnia codziennego.
Tutaj mamy kilka przykładów.

-----
1.15

‘Saxon Genitive’ używany jest do określania przynależności. Tworzymy go poprzez dodanie apostrofu i literki ‘s’ na końcu imienia lub rzeczownika.

W poprzednim rozdziale poznaliśmy dwa Phrasal Verbs: ‘turn on’ – włączyć i ‘turn off’ – wyłączyć. Od nich pochodzą przymiotniki ‘on’, który oznacza włączony, i ‘off’ – wyłączony.

Gdy rzeczownik w liczbie pojedynczej lub imię kończą się na literę –s, w większości przypadków możemy użyć Saxon Genitive normalnie, czyli poprzez dodanie apostrofu oraz ‘–s’.

Można też użyć podwójnego Saxon Genitive.

Do rzeczowników w liczbie mnogiej, które kończą się na ‘–s’, dodajemy tylko apostrof na końcu (np. kids’). Natomiast w liczbie mnogiej nieregularnej, która nie kończy się na ‘–s’, dodajemy, tak jak w liczbie pojedynczej, apostrof i ‘s’ (np. men’s).

Saxon Genitive może też być używany przy określaniu czasu, dni, tygodni, np. today’s, tomorrow’s, yesterday’s... czyli dzisiejszy, jutrzejszy, wczorajszy, etc.

Czasami jedynie w pisowni możemy odróżnić znaczenie zdań. W tych dwóch przypadkach wymowa jest identyczna, ale pisownia wskazuje nam, o co konkretnie chodzi, czy o liczbę pojedynczą czy mnogą.

-----
1.16

Czas Present Continuous określa czynność, która odbywa się w tym momencie, właśnie teraz. Struktura czasu to:
Podmiot + to be + czasownik w formie gerund, np.
He is sleeping now.
‘Auxiliary verb’ dla tego czasu to czasownik ‘to be’ w odpowiedniej formie dla odpowiedniej osoby (am/is/are).
Pytania tworzymy według struktury Aux + Subject + Verb-ing (czasownik z końcówką ‘-ing’), np. Is he sleeping?
Przeczenia tworzymy poprzez dodanie ‘not’ do czasownika ‘Auxiliary’, np. He isn’t sleeping.

Czasownik ‘słuchać’ zawsze łączy się z przyimkiem ‘to’ - to listen to sb/sth.

Pytania zawierające negację tworzymy tak samo jak zwykłe pytania, tylko czasownik Auxiliary ma formę przeczącą.

Czas ten może być też stosowany do określania bardzo bliskiej przyszłości, z takimi określnikami czasu jak: today, this afternoon, this evening, tomorrow (dziś, dziś po południu, dziś wieczorem, jutro).

Kolejne przykłady ‘Phrasal Verbs’:
to look at – patrzeć na; to look for – szukać.

-----
1.17

Rzeczowniki policzalne to takie, które łatwo policzyć i które można użyć w liczbie mnogiej, np. books, tables, pens, pictures, cameras, etc.
Rzeczowniki niepoliczalne to takie, które trudno policzyć tzn. woda, płyny, substancje sypkie oraz rzeczowniki takie jak: silence (cisza), space (przestrzeń), freedom (wolność), itp.
’A lot of’, ’many’ i ’much’ oznaczają ‘dużo’.
’A lot of’ zwykle używa się w zdaniach oznajmujących, natomiast ‘much’ oraz ‘many’ w zdaniach przeczących i pytaniach.
’A lot of’ używamy zarówno z rzeczownikami policzalnymi jak i niepoliczalnymi.
’Many’ używamy tylko z rzeczownikami policzalnymi.
’Much’ używamy tylko z rzeczownikami niepoliczalnymi.
’Some’ użyty przy rzeczowniku policzalnym oznacza ‘kilka, parę’ a przy rzeczowniku niepoliczalnym ‘trochę’.

How much?’ (ile?) to pytanie odnoszące się do rzeczowników niepoliczalnych.

Gdy po ‘a lot of’ nie ma rzeczownika, używamy tylko ‘a lot’.

Rzeczowniki takie jak ‘time’ - czas, ‘money’ - pieniądze, ‘hair’ - włosy, są w języku angielskim niepoliczalne. Więcej na ten temat w książce 2, rozdział 3.

Gdy chcemy powiedzieć np. ‘ja też’, powiemy ‘me too’.
Gdy natomiast chcemy powiedzieć ‘ja też nie’, użyjemy ‘me either’ lub ‘me neither’.
Skoro to zdanie jest przeczące, użyjemy ‘either’. 
Nie można powiedzieć: She doesn’t have much time too, ani She doesn’t have much time neither, gdyż wtedy pojawia się podwójne przeczenie (doesn’t, neither).

How many? (ile?) – używamy, w odróżnieniu od ‘how much?’, z rzeczownikami policzalnymi.